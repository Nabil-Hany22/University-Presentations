الحمدلله رب العالمين
والصلاه والسلام علي سيدنا محمد وعلي اله وصحابته اجمعين

رب اشرح لي صدري ويسرلي امري واحلل عقده من لساني يفقهو قولي

اللهم وجهّنا لما خلقتنا له واصرفنا عمّا نهيتنا عنه ولا تشغلنا بما تكفّلت لنا به اللهم اجعلنا من جند الخير دُلنا عليك، أرشِدنا إليك، علمنا منك، فهمنا عنك، واعِذنا من مُضلات الفتن ما أحييتنا


طبعا دي محاضرة برمجة متقدمة فكان من البديهي ان البرزنتيشن بتاعنا يكون بعنوان مقرر برمجة متقدمة 


في سؤال مهم بيطرح نفسه دلوقتي 
احنا مين ؟؟
طبيعي أي حد بيعمل برزنتيشن او بيخاطب الجمهور انه لازم يقدم نفسه هو ومجموعته

فا احنا مين ؟؟
احنا تيم خليها علي الله عشان كله علي الله

وبما ان الليديز فيرست فا اسمحولي اقدم زمايلي البنات أولا ثم زمايلي الشباب

فزميلتنا ميرنا شريف
وزميلتنا ندي هواش
وزميلتنا شهد عبد الكريم 

والمعرف لايعرف 😂 زميلنا عبد الرحمن محي الاصلي

و الشخص الي ماسك المايك دلوقتي نبيل هاني

واخيرا وليس اخراً زميلنا عبد الله الهلالي

هنكون معاكو بي اذن الله احنا السته علي مدار البرزنتيشن
لو احتاجتو أي حاجة في وسط الشرح انده وقول لو سمحت الجزئية دي أنا مش فاهمها
سواء كان مينا فينا الي واقف بيشرح وقتها 

يلا بسم الله توكلنا علي الله 
ونقول اللهم ارزقنا الفهم

احنا واخدين جزئية النوافذ المتقدمة الي هيا في الفصل الثاني 


بس قبل أي حاجة خلينا نسأل نفسنا سؤال بسيط 

هل قبل كدا استخدمت تطبيق معقد يتطلب منك  انك تفتح أكثر من نافذه في نفس الوقت أو استخدمت أكثر من مستند  في وقت واحد جوا نفس التطبيق 
في ناس هتقول ايوا وفي ناس هتقول لا 
فخلينا نشوفها في مثال 

عندنا  مثلا 
برنامج معالجة النصوص وورد تقدر تفتح جواه اكثر من ملف في نفس الوقت لكن جوا نافذة واحدة 


برنامج فوتوشوب برنامج لتحرير الصور بيتيح لك تقدر تفتح أكثر من صورة في نفس الوقت وتعدل عليهم
او تبقا فاتح صورة واحدة وتعدل عليها باكثر من نافذة
 

 برنامج اكسيل لعمل الشيتات بيتيح لك تقدر تفتح أكثر من مستند في نفس الوقت


طب اوكيه انا فهمت المثال 
بس ينفع توريلنا الكلام ده؟

مثال الوورد 
1
2

مثال الفوتوشوب


تخيل ان دي صورة وبنعدل عليها ومحطناش صور عشان حقوق النشر ومحدش يجي يسألنا عن ملكية الصورة
فا تخيل معايا ان دي صورة 
وانا فاتحها بعدل علي الوانها 
فا في حواليها كذا نافذة 
مفتوحين عشان اعدل علي الصورة


خلاص اوكية انا فهمت كلامك وفهمت الأمثلة بس ليه  النماذج المتقدمة دي تعتبر مهمه كدا ؟

عشان التعامل مع اكثر من نافذة واكثر من مستند اصبح من متطلبات العصر الحالي 

احنا عايشين في عالم ملئ بالمعلومات المتعددة التي يجب معالجتها في وقت واحد

وده بيفرض علي التطبيقات انها تكون قادرة تعمل اكترمن مهمه في وقت واحد


